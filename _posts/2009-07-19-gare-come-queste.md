---
id: 1525242
title: Gare come queste
date: 2009-07-19T14:04:00+00:00
excerpt: "Ogni due domeniche, prima di gare come queste, pensi che stavolta non ce la possa fare, che a trent'anni, dopo un centinaio di gare vinte, è irrealistico pensare di battere avversari giovani che non hanno nulla da perdere. Pensi che stavolta no, ..."
layout: post
guid: http://viteinfinite.posterous.com/gare-come-queste
permalink: /2009/07/gare-come-queste/
original_post_id:
  - "1525242"
categories:
  - Uncategorized
---
<img alt="C_27_articolo_25208_groupartic" height="240" src="http://www.viteinfinite.com/wp-content/uploads/2013/03/c_27_articolo_25208_groupartic.jpg" width="400" />

Ogni due domeniche, prima di gare come queste, pensi che stavolta non ce la possa fare, che a trent’anni, dopo un centinaio di gare vinte, è irrealistico pensare di battere avversari giovani che non hanno nulla da perdere. Pensi che stavolta no, stavolta non ce la fa, stavolta cade, ché fare sempre la staccata più lunga è sempre più rischioso e chi glielo fa fare. 

Pensi che non si possa vincere sempre, che poi è la vita, bisogna rassegnarsi a rispettarne le regole.

Formuli pensieri caotici come i precedenti per quarantacinque minuti, faticando a mantenere una posizione comoda sul divano fino a quando, al termine di gare come queste, guardandoti allo specchio ti ritrovi sorridente come un bambino. E ritorni a pensare che, in definitiva, volere è potere, e con il desiderio, le ambizioni ed una grande forza di volontà si possa vincere, sempre, anche per novantanove millesimi.
