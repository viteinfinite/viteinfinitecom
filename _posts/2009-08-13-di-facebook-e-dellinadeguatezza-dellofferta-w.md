---
id: 1995061
title: 'Di Facebook e dell’inadeguatezza dell’offerta Web italiana.'
date: 2009-08-13T09:32:11+00:00
excerpt: "In breve, venti giorni fa, durante una tre-giorni a Monaco di Baviera, incontrammo un gruppetto di giovini locali intenti a festeggiare un addio al celibato e, pertanto, piuttosto allegrotti. Fu l'occasione per scambiarsi un paio di chiacchiere in..."
layout: post
guid: http://viteinfinite.posterous.com/di-facebook-e-dellinadeguatezza-dellofferta-w
permalink: /2009/08/di-facebook-e-dellinadeguatezza-dellofferta-w/
original_post_id:
  - "1995061"
dsq_thread_id:
  - "2268286306"
categories:
  - Uncategorized
---
In breve, venti giorni fa, durante una tre-giorni a Monaco di Baviera, incontrammo un gruppetto di giovini locali intenti a festeggiare un addio al celibato e, pertanto, piuttosto allegrotti. Fu l'occasione per scambiarsi un paio di chiacchiere in un inglese approssimativo e per scattare qualche foto. Al consueto momento di scambio dei contatti per la condivisione delle fotografie, provammo a chiedere se di quel gruppetto qualcuno avesse un account Facebook. Inaspettatamente, non solo nessuno aveva Facebook, ma nessuno aveva mai sentito parlare del social network in questione.

<div>
  Al contrario, tre giorni fa, su un espresso Milano – Lecce, il mio scompartimento, composto da sei italiani di ogni età e provenienza, conosceva perfettamente Facebook e cinque su sei (compreso un uomo sulla cinquantina) ne erano utenti.
</div>

<div>
  In buona sostanza, mentre facebook è talmente diffuso in Italia da trainare, per certi versi, il mercato del traffico dati (tanto da spingere alcuni a sottoscrivere nuovi contratti di banda larga da rete fissa o di "Data Pack" da mobile), molte aziende tendono ancora ad affermare che il mercato tecnologico italiano non è sufficientemente maturo e, spesso, a causa dell'inadeguatezza del servizio di istruzione pubblica, colpevole di non impartire agli studenti le nozioni fondamentali per galleggiare sulla marea tecnologica odierna. 
</div>

<div>
  Ora, se da una parte è innegabile che l'istruzione italiana (specialmente nei primi cicli) sia carente in merito, il timore è che molti tendano a nascondersi dietro l'assolutizzazione di tale concetto. Ritengo infatti altrettanto vero che finora, tranne alcune eccezioni, aziende ed imprenditori italiani non siano stati in grado di comprendere a fondo la specificità del nostro mercato e, di conseguenza, non abbiano saputo proporre prodotti e servizi Web capaci di ottenere un adeguato successo commerciale. 
</div>