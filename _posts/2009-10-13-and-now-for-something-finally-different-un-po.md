---
id: 5612113
title: |
  And now for something finally different. (Un post egocentrico ed
  autoreferenziale).
date: 2009-10-13T11:36:00+00:00
excerpt: 'Mi laureo. Non che questo accadr  a breve, anzi, dato che mancano ancora alcuni requisiti fondamentali, non ultima la tesi. A dire il vero, mi sono sempre promesso di dirlo una volta superato Linguaggi Formali e Compilatori, fatto che è avvenuto...'
layout: post
guid: http://viteinfinite.posterous.com/and-now-for-something-finally-different-un-po
permalink: /2009/10/and-now-for-something-finally-different-un-po/
original_post_id:
  - "5612113"
dsq_thread_id:
  - "1320730802"
categories:
  - Uncategorized
---
Mi laureo. Non che questo accadrà a breve, anzi, dato che mancano ancora alcuni requisiti fondamentali, non ultima la tesi. A dire il vero, mi sono sempre promesso di dirlo una volta superato Linguaggi Formali e Compilatori, fatto che è avvenuto – in modo rocambolesco e soggettivamente epico – ieri, in un caldo pomeriggio di un ottobre milanese, ora di pranzo.

Ma non ritengo sia un grande traguardo: Ingegneria Informatica al Politecnico, pur con alcuni ostacoli che appaiono momentaneamente insormontabili, non è la facoltà mangiastudenti che ha la fama di essere e, tutto sommato, questa la mia laurea non arriverà con grande merito né con voti particolarmente soddisfacenti.

Ci&ograve; che mi rende sereno, tuttavia, e che mi fa – per certi aspetti – soddisfatto, è la ritrovata ed entusiastica libertà di pianificare il futuro; probabilmente, non chiedevo altro. E, assieme ad esso, nuovi traguardi emergono, che l’ambizione rende esotici e ricchi del fascino delle nuove conquiste. 

Quindi, tanto per fare il punto della situazione, quanto per crogiuolarmi ancora un poco in sogni dai tratti cos&igrave; gioiosamente infantili, ecco un elenco di propositi per il futuro prossimo:

* viaggiare: dalla prossima meta, Parigi, al desideratissimo Coast to Coast (l’estate prossima?); finalmente ottengo maggiore libertà economica e maggiore tempo libero per pianificare le prossime mete;
* leggere e vedere film: sere più libere e maggiore calma dovrebbero restituirmi, per soddisfare le mie curiosità, un tempo che ormai manca da più di sei mesi;
* e, non da ultimo, lavorare: la possibilità di dedicarmi a tempo pieno ad un lavoro come quello attuale, mi riempie di determinazione ed entusiasmo. Il lavoro nobilita l’uomo? Si, assolutamente.

Il futuro, dunque, sembra oggi più nuovo.

_And now for something finally different._